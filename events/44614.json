{
  "title": "Besöksnäringens innovationssystem, finns det och hur ser det i så fall ut?",
  "description": "En växande sektor med ett i princip obefintligt innovationssystem. Går det? Intresset för innovationsverksamhet inom besöksnäringen är litet både från den akademiska världen och från beslutsfattare. Behöver det här förändras  - och i så fall varför och hur?",
  "extendedDescription": "Utveckling av bättre och mer konkurrenskraftiga besöksupplevelse kräver att företagen och de anställda kan och vill tänka nytt. Besöksnäringen omfattas varken av akademiska studier eller policydokument om innovation vilket andra näringar som betraktas som viktiga för Sveriges tillväxt och sysselsättning gör. Bristen på studier och intresse beror på flera faktorer. Historiskt har innovationer mätts som patent och därmed uteslutit stora delar av tjänstesektorn. En annan förklaring till brist på underlag är att många länders innovationsenkäter \"Community Innovation Survey\" inte inkluderar sektorn. I Sverige görs studien av SCB och innefattar inte besöksnäringen eftersom den inte är klassificerad som en kärnverksamhet. Ytterligare en orsak till bristande uppmärksamhet är att man ofta ser innovationer och kunskapsintensitet som synonymer. Vissa branscher inom tjänstesektorn, bland annat besöksnäringen, har en låg kunskapsintensitet, och anses därmed även ha en låg innovationskapacitet.",
  "id": "44614"
}