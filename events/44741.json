{
  "title": "Är bilbränder ett resultat av social utsatthet och utanförskap?",
  "description": "I Stockholms län uppstår emellanåt oroligheter som yttrar sig genom anlagda bilbränder. De uppstår på vissa platser men inte andra. Går det att koppla bilbränder till social utsatthet? Vad utmärker platser som har problem med bilbränder och vad kan göras? ",
  "extendedDescription": "Välkommen till Upplands-Bro kommun och Brandkåren Attundas seminarium i Almedalen där de högaktuella frågorna diskuteras.\n\nUpplands-Bro kommun i Stockholms län med 27 000 invånare hade sommaren 2016 över 25 bilbränder under en tvåveckorsperiod. Genom kommunens samarbete med Brandkåren Attunda och Fryshuset stoppades vågen av bränder i princip över en natt. I många sammanhang förklaras bilbränder med social oro. Fryshuset beskriver utvecklingen mer som ett tecken på utanförskap. Gärningsmännen är oftast unga vuxna män som inte känner sig inkluderade i samhället. Brist på aktiviteter och att de unga inte känner sig välkomna resulterar i att de tar ut sin frustration på olika sätt.\n\nSeminariet tar upp vikten av att arbeta med innanförskap och värdet av att utveckla hållbara relationer med personer som är på väg att hamna i ett utanförskap. Under seminariet diskuteras hur kommunen tillsammans med räddningstjänsten och Fryshuset fångade upp målgruppen.\n",
  "id": "44741"
}