{
  "title": "Hur får vi en rättvis familjepolitik med största möjliga valfrihet?",
  "description": "I Sverige har vi under många års tid sett en utveckling där staten dels  begränsat familjens rättigheter alltmer, dels i allt större utsträckning tagit familjens plats. Politiken har formats av socialistiska och feministiska strömningar som i grunden ser familjen som ett hot. \n",
  "extendedDescription": "Kristna Värdepartiet har en helt annan syn på familjen än den rådande.\nFamiljen ska vara den suveräna byggsten som bygger upp samhället, inte något rättslöst objekt som staten kan göra vad den vill med.\n\nHur får vi en stat som respekterar och verkar för en rättvis familjepolitik med största möjliga valfrihet? \n\nVi föreslår ett antal åtgärder för att stärka familjers fri- och rättigheter för att motsvara FN:s Deklaration om de mänskliga rättigheterna och grundläggande friheterna, den Europeiska konventionen angående de mänskliga\nrättigheterna och grundläggande friheterna och FN:s Barnkonvention. \n\nDet ska vara tydligt att det inte är samhället utan föräldrarna som har ansvaret för barnens fostran, såväl som för deras utbildning.\n\nKom och lyssna på våra politiska förslag för att få en bättre familjepolitik i Sverige. En politik som flyttar makten från politikerna till familjerna.\n",
  "id": "44471"
}