{
  "title": "Samverkansteam - tidigt samordnat stöd kan hjälpa familjer i konflikt efter separation",
  "arranger": "Stiftelsen Allmänna Barnhuset",
  "times": [
    {
      "start": "2017-07-06T07:20:00.000Z",
      "end": "2017-07-06T08:00:00.000Z"
    }
  ],
  "type": "Seminarium",
  "area": "Barn/ungdom",
  "language": "Svenska",
  "location": "S:t Hansgatan 21",
  "tags": [
    "Barn och ungdomar",
    "Föräldrar",
    "Föräldrastöd",
    "Samverkan",
    "Vårdnadstvist"
  ],
  "description": "Barn till separerade föräldrar med långvariga och svåra konflikter är barn som riskerar att fara väldigt illa. Samhällets stöd brister och kostsamma vårdnadstvister leder sällan till en bättre situation för barnet. Om samhällets resurser samordnas verkar fler barn kunna få en tryggare uppväxt.",
  "extendedDescription": "Separerade föräldrars svartmålning av varandra kan vara ett barns hela barndom. Barnets inlärning och utveckling riskerar att skadas och på sikt kan barnet utveckla psykisk ohälsa och få svårigheter att knyta tillitsfulla relationer. \n\nStiftelsen Allmänna Barnhuset har sedan 2014 drivit utvecklingsarbetet Samverkansteam med stöd från socialdepartementet. I fem kommuner har familjer via exempelvis elevhälsan, familjecentralen eller kommunens familjerätt kommit i kontakt med ett tvärprofessionellt team där barn och föräldrar har erbjudits stöd utifrån behov. Det validerade frågeformuläret DOORS har väglett i arbetet. Utifrån kunskap om familjer i hög konflikt efter separation, har DOORS gett en helhetsbild av den separerade familjens situation. Enskilt stöd, budget- och skuldrådgivning, familjebehandling, umgängesstöd och kuratorkontakt vid vårdcentral är exempel på stöd som kunnat sättas in snabbt.",
  "id": "47838"
}