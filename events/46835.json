{
  "title": "Inga incitament för antibiotikaresistens – så kan Sverige bidra till hållbar produktion av läkemedel",
  "arranger": "SIWI",
  "times": [
    {
      "start": "2017-07-05T12:00:00.000Z",
      "end": "2017-07-05T13:00:00.000Z"
    }
  ],
  "type": "Seminarium",
  "area": "Klimat/miljö",
  "language": "Svenska",
  "location": "Mellangatan 1",
  "tags": [
    "EU",
    "Klimat",
    "Läkemedel",
    "Miljö",
    "Styrmedel"
  ],
  "description": "Alla som köper läkemedel – genom upphandling, receptfria eller receptbelagda köp – bör kunna ställa miljökrav på produkterna för att minska föroreningar i tillverkningsprocessen. Men bristande transparens försvårar insyn i leverantörskedjor och produktion. ",
  "extendedDescription": "Läkemedelsrester i vatten har uppmärksammats mer och mer i vår omvärld de senaste åren och kan bl.a. leda till ökad antibiotikaresistens. Källor till utsläpp är både användning och tillverkning av läkemedel, men industriutsläppen är särskilt svåra att åtgärda för svensk del. \nAntibiotika ingår i förmånssystemet, vilket betyder att de byts ut mot ett billigare, generiskt alternativ på apoteken. Därmed ges billiga produkter förmånligare villkor genom den svenska läkemedelsregleringen, utan att hänsyn tas till hur de tillverkas. \nDen europeiska läkemedelsregleringen och nationella verktyg, som generiskt utbyte, borde ta hänsyn till miljöeffekter under tillverkningen. Detta skulle bidra till att regler och efterlevnad i tillverkningsländer skärps och utsläppen minskar. \nHur kan Sverige bidra till hållbar produktion av läkemedel? Vilket handlingsutrymme finns för EU-medlemmar och läkemedelsmarknadens aktörer? Vilka samarbeten behövs? Vilka verktyg eller styrmedel kan bidra till lösningar?",
  "id": "46835"
}