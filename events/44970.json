{
  "title": "Så ska kommunerna mäta kvalitet i välfärden",
  "description": "Vård, skola och omsorg kostar totalt 550 miljarder årligen. Men ännu har ingen kunnat visa en hållbar modell för att mäta effektiviteten i dessa verksamheter. Varje procents effektivitetsvinst innebär 10 000 äldreomsorgsplatser. Och nu skapas ett vattentätt sätt att mäta vad vi får för pengarna.\n",
  "extendedDescription": "Välfärden befinner sig under press. Konjunkturinstitutet räknar i en av sina senaste rapporter med att skatterna behöver höjas med 160 miljarder fram till 2020 för att vi ska klara den.\n \nEn annan utmaning handlar om kvaliteten. Unga förtjänar en god utbildning, sjuka en effektiv vård och gamla en behaglig ålderdom. Kraven på kvalitet höjs från medborgarna.\n \nReepalu-utredningen konstaterade förra året att det ”saknas i stor utsträckning mätningar av det objektiva utfallet av verksamheten” inom välfärden.\n \nDet tycks finnas stora skillnader i kostnader och i kvalitet mellan kommuner, och ingen kan riktigt förklara varför. Men en sak är säker, kommunerna måste bli bättre på att mäta vad medborgarna får för skattepengarna.\n \nVi tar nu fram något som ingen tidigare lyckats med, ett vattentätt sätt att mäta just kvaliteten i välfärden. Hur kan man göra i din kommun?\n",
  "id": "44970"
}