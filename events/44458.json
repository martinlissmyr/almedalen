{
  "title": "Arbetsmiljön på apotek - en dold patientsäkerhetsrisk",
  "arranger": "Sveriges Farmaceuter",
  "times": [
    {
      "start": "2017-07-05T11:15:00.000Z",
      "end": "2017-07-05T12:30:00.000Z"
    }
  ],
  "type": "Seminarium",
  "area": "Vård och omsorg",
  "language": "Svenska",
  "location": "S:t Hans Café, S:t Hansplan 2",
  "tags": [
    "Apotek",
    "Arbetsmiljö",
    "Patientsäkerhet",
    "Sjukvård",
    "Vård och omsorg"
  ],
  "description": "Patientsäkerheten är i fara på apoteken. Efter omregleringen av apoteksmarknaden 2009 har arbetsförhållandena på landets apotek försämrats avsevärt. Arbetsmiljön är så dålig att varannan farmaceut anger att patientsäkerheten hotas. Det visar en undersökning som Sveriges Farmaceuter genomfört.",
  "extendedDescription": "Omregleringen medförde ökad tillgänglighet med fler apotek och längre öppettider. Detta är naturligtvis uppskattat av kunderna. Men de som fått betala priset är landets apotekare och receptarier, som fått stressigare och betydligt sämre arbetsmiljö. Av dem som var anställda även före omregleringen uppger 70 procent att arbetsbelastningen blivit högre.\nArbetsbelastning och stress är en hälsorisk för medarbetarna men också en fara för kunderna på grund av risken för felexpedieringar och för lite tid till rådgivning. Apotekare och receptarie är legitimationsyrken och med det följer ett långtgående ansvar för rådgivning och läkemedelsexpediering. Legitimationen kan återkallas om allvarliga fel begås. Nästan varannan svarande har uppgivit att det förekommit att arbetsbelastningen medfört risk för felexpediering. 73 procent svarade att arbetsbelastningen är hög och 68 procent upplever stress i mycket eller ganska hög utsträckning. ",
  "id": "44458"
}