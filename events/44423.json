{
  "title": "Vem ska göra jobbet? Om svenska folkets (o)hållbara resvanor",
  "description": "Sverige har tydliga mål om minskning av utsläppen från transportsektorn på nationell nivå, samt i de flesta regioners och kommuners planer. Idag görs en stor del av resandet av en ganska liten andel av befolkningen. Vem kan och förväntas göra de ansträngningar som måste till?",
  "extendedDescription": "Ett hållbart transportsystem 2050 kräver att biltransportarbete per person och dag i Sverige sjunker från dagens 28 km till 19 km. Trots ny teknik i fordon och bränsle. I pågående forskning för Energimyndigheten konstaterar LTH och Trivector att; en genomsnittlig dag står 25% av befolkningen för 91% av det totala biltransportarbetet, 52% av befolkningen använder inte bil alls och 18% reser mindre än de ”hållbara” 19 km. Denna grupps andel av det totala biltransportarbetet är dessutom mindre än 5%. De som reser mest är också de som minst vill ändra sig, samtidigt som det inte räcker ens att de som reser hållbart helt skulle sluta för att målen ska nås.\n\nI detta seminarium kommer vi att ge fakta kring resvanor och vem som gör de ohållbara bilkilometrarna. Vi lyfter olika frågeställningar kring vem som förväntas förändra sina resvanor? Vilken typ av åtgärder krävs för att nå dessa? Har det betydelse vem som behöver förändra sina resvanor för möjligheterna att lyckas nå målen?\n",
  "id": "44423"
}