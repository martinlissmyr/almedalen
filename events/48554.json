{
  "title": "Säkerhetsföretagens ökade samhällsansvar kräver mätbara resultat",
  "arranger": "Scandinavian Risk Solutions AB, SJ AB, Arriva AB, Branschföreningen Tågoperatörerna",
  "times": [
    {
      "start": "2017-07-03T12:15:00.000Z",
      "end": "2017-07-03T13:15:00.000Z"
    }
  ],
  "type": "Föreläsning",
  "area": "Säkerhet/försvar",
  "language": "Svenska",
  "location": "Uppsala universitet, Campus Gotland, Cramérgatan 3",
  "tags": [
    "Affärsmässig samhällsnytta",
    "Arbetsmiljö",
    "Samhälle",
    "Säkerhet",
    "Utbildning"
  ],
  "description": "Med rådande samhällsutveckling ökar säkerhetsföretagens åtaganden. Ett stort åtagande är utbildning inom hela säkerhetsområdet, från compliance till unika lösningar i olika omfattning. Beställare är myndigheter, företag och individer.\nVilka är resultaten bortom lektionssalen?",
  "extendedDescription": "Inom HR-funktionen har man under många år jobbat med utmaningen att få utbildning omsatt i den dagliga verksamheten och att kunna påvisa resultaten därav. All forskning är tydlig, få utbildningsdeltagare lyckas omsätta sin utbildning i den dagliga verksamheten, oavsett utbildning.\n\nI takt med sitt ökade åtagande måste säkerhetsbranschen komplettera sin förmåga att leverera önskat utbildningsinnehåll till att omfatta rådgivning och metodstöd för deltagarnas tillämpning i vardagen. Att stödja beställaren med utvärderingsmetodik för att påvisa faktisk säkerhetsutveckling och verksamhetsnytta efter genomförd utbildning. Att sälja kursdagar räcker inte.\n\nSRS och dåvarande ansvarig vid SJ AB redovisar en lösning där en endagsutbildning i konflikthantering ökade tryggheten, minskade sjukfrånvaron och utsågs till Best Practice av EU, Community of European Railway  & Infrastructure Companies samt European Transport Workers' Federation. Detta genom att se bortom den enskilda utbildningsdagen.",
  "id": "48554"
}