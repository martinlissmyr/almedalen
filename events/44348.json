{
  "title": "Hur säkerställer vi bra dricksvatten i hela Sverige?",
  "description": "Dricksvattenfrågan håller på att dela Sverige i ett A- och ett B-lag. Många kommuner, inte minst i glesbygden, kan i framtiden ha svårt att garantera sina invånare ett rent dricksvatten. Det krävs samarbete över kommungränserna och mellan stad och land för att lösa denna samhällsutmaning.",
  "extendedDescription": "Det är inte självklart att alla svenskar i framtiden har tillgång till rent och friskt vatten. Dricksvattenfrågan håller på att dela Sverige i ett A- och ett B-lag, eftersom hela 6 av 10 kommunala VA-organisationer anser sig ha dåliga förutsättningar för att kunna leverera ett hälsomässigt säkert vatten. Främst gäller det kommuner i glesbygd, där det är svårt att hitta finansiering för de ofta omfattande renoveringar som krävs. Branschens Hållbarhetsindex visar också att skillnaden mellan mindre och större kommuner ökar.\n\nSka vi tvingas acceptera att tillgången till rent vatten slutar att vara en självklarhet? Eller finns det lösningar genom kommunala och/eller statliga initiativ som uppmuntrar till samarbete? Välkommen till ett seminarium om en av framtidens stora samhällsutmaningar – tillgången till rent vatten. \n",
  "id": "44348"
}