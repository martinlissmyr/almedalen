{
  "title": "Elcykling – fenomen att ta på allvar?",
  "description": "Alltfler väljer idag elcykel. Trenden är snabbare, starkare och större elcyklar, och varken lagstiftning, myndigheter, tillverkare eller användare hänger riktigt med. Men vad är egentligen en elcykel? Vi lyfter viktiga utmaningar och diskuterar möjligheter och lösningar. ",
  "extendedDescription": "Elcyklar är på stark frammarsch i Sverige, och försäljningen har på kort tid ökat i rekordfart. Det såldes 13 gånger fler elcyklar än elbilar i Europa 2010-2015. Cirka 20 procent av lådcyklarna är nu elassisterade och de är en utmaning att hantera, särskilt i stadstrafik. Elcykeln är nu så vanlig att det är hög tid att ta dess möjligheter och utmaningar på allvar. Om elcyklar kan få fler att cykla mer så har det uppenbara vinster för såväl individ som samhälle. Men vilka resor är det som förändras? Ersätter elcykeln bil-, cykel- eller kollektivtrafikresor? Är den bra för trafiksäkerheten? Behöver cykelvägar och cykelparkering utformas annorlunda? Vi diskuterar ansvar, roller och åtgärder som behövs för att maximera positiva nyttor med ökad elcykling samt undvika fallgropar och bakslag.",
  "id": "44416"
}