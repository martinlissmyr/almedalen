{
  "title": "Politisk korrekthet och populism – den postmoderna konsumtionsdemokratins öde?",
  "arranger": "Newmaninstitutet, Tidskriften Signum, Studieförbundet Bilda",
  "times": [
    {
      "start": "2017-07-04T08:00:00.000Z",
      "end": "2017-07-04T09:00:00.000Z"
    }
  ],
  "type": "Seminarium",
  "area": "Demokrati",
  "language": "Svenska",
  "location": "Katolska kyrkan, S:t Drottensgatan 12",
  "tags": [
    "Alternativa fakta",
    "Demokrati",
    "Populism",
    "Postmodernism",
    "Sociala medier"
  ],
  "description": "Har politiken i den västerländska demokratin gått från statskonst till tummelplats för populism och politiskt korrekthet? Kommer den klassiska demokratin med det gemensamma goda och strävan efter det som är sant i centrum att överleva de sociala mediernas skrik och parallella nyhetsvärldar?",
  "extendedDescription": "Både före och efter demokratins genombrott har politik setts som ett hantverk för att utveckla ett samhälles förutsättningar att fungera som gemenskap. Där det gemensamma goda haft företräde framför, eller i alla fall balanserat, särintressen. Där sökandet efter vad som är sant om människan och samhället i alla fall har varit en ambition.\n\nMed postmoderniteten handlar sökandet mer om ”berättelser” som just nu kittlar opinionen. Principer är färskvara. Åsikter paketeras. Bilder sätts. Politiker och väljare konsumerar varandra. Politiskt korrekt identitetstänkande och populism kan ses som motpoler med ett nära släktskap: en allt mer högljudd tävlan om att utgå från ett ”jag” utan hänsyn till vare sig sanning eller vad som långsiktigt bäst främjar ett ”vi”. \n\nÄr framtiden mörk för statsmän och statskvinnor som ibland försvarar väljarnas långsiktiga intressen mot deras växlande åsikter? Varför har det i så fall blivit så här? Eller kommer utvecklingen så småningom att ge något positivt?",
  "id": "46717"
}