{
  "title": "Medborgarskap i det digitala samhället – hur då då?",
  "description": "Digitaliseringen transformerar hela samhället. Vad betyder det för dig som medborgare? Hur påverkar det dig som patient, kund och elev? Hur påverkas samhällsfunktionernas relation till medborgarna? ",
  "extendedDescription": "Digitalisering är en kraft som påverkar alla samhällssektorer. Den utmanar befintliga strukturer och öppnar för nya möjligheter för hur vi lever, konsumerar, roar oss, reser, utvecklar och upprätthåller sociala relationer, hur varor och tjänster produceras, hur vi utvecklar och kommunicerar kunskap och hur vi gör affärer. Den ger också nya förutsättningar för utbildning, demokrati och medborgarskap och alla generationer påverkas. \nFrågan är vad digitaliseringen betyder för medborgaren när den slår igenom med full kraft. Vad händer med oss som patienter, bankkunder, mediakonsumenter, elever och lärare? Vem är digitaliseringen till för och vem tjänar på den? Är digitaliseringen av samhället en dröm eller mardröm, leder den oss mot en ljus framtid eller till mot ett 1984-samhälle?\nVid det här seminariet på den Västsvenska arenan samlar vi experter från västsvenska högskolor och universitet för att tillsammans med publiken söka svar på frågorna.\n",
  "id": "44635"
}