{
  "title": "Hur kan vi minska narkotikadödligheten?",
  "arranger": "Seminariedeltagarna, HarmReduction.NU, Verbal förlag, Crowdfunding via Centrum för narkotikavetenskap (CNV)",
  "times": [
    {
      "start": "2017-07-04T14:00:00.000Z",
      "end": "2017-07-04T15:00:00.000Z"
    }
  ],
  "type": "Seminarium",
  "area": "Vård och omsorg",
  "language": "Svenska",
  "location": "Kilgränd 1",
  "tags": [
    "Alkohol",
    "Hälsa",
    "Medicin",
    "Missbruk",
    "Narkotika"
  ],
  "description": "Narkotikadödlighet och skador av narkotika har ökat kraftigt i Sverige. Forskare, brukare och debattörer presenterar åtgärder för att minska skador och dödlighet bland aktiva droganvändare, utan krav på drogfrihet, som en nödvändig del av lösningen för att vända trenden. ",
  "extendedDescription": "Sverige är bland de länder i Europa med högst narkotikadödlighet. Förekomsten av hiv och hepatit C bland personer som injicerar narkotika är högst i Norden. Gruppen med svåra narkotikaproblem har ökat under lång tid.\n\nOrsakerna är komplexa, men brister på åtgärder för att minska olika typer av skador till följd av droganvändning är en bidragande faktor.\n\nVissa insatser har blivit mer tillgängliga på senare år, exempelvis substitutionsbehandling och sprutbytesprogram. Andra insatser är på gång, bland annat överdosinformation och naloxon för att häva överdoser. Insatser som säkra injektionslokaler, heroinförskrivning och avkriminalisering av eget narkotikabruk tycks dock fortfarande otänkbara, trots att de finns i flera andra västeuropeiska länder.\n\nI seminariet redovisas fakta om dödlighet och andra narkotikarelaterade skador. Skadebegränsning som narkotikapolitisk strategi presenteras och för- och nackdelar med olika insatser diskuteras ur vetenskapligt perspektiv och brukarperspektiv.",
  "id": "48543"
}