{
  "title": "Feminism och skog – en kärleksaffär",
  "arranger": "Focali, SIANI",
  "times": [
    {
      "start": "2017-07-05T05:00:00.000Z",
      "end": "2017-07-05T05:45:00.000Z"
    }
  ],
  "type": "Seminarium",
  "area": "Hållbarhet",
  "language": "Svenska",
  "location": "Donnersgatan 6",
  "tags": [
    "Hållbar utveckling",
    "Internationella frågor",
    "Jämställdhet",
    "Kvinnligt ledarskap",
    "Skog"
  ],
  "description": "Skogen är viktig för den globala livsmedelsförsörjningen! Kvinnor har en nyckelroll i utvecklingen av hållbart brukande av skogslandskapet. Kan Sverige, med vår höga andel kvinnligt ägarskap och företagande i skogssektorn bidra med erfarenhet till en hållbar utveckling globalt?",
  "extendedDescription": "Vi vill belysa kvinnors viktiga – men sällan självklara – roll i utvecklingen av ett hållbart brukande av skogslandskapet, samt lyfta skogens betydelse för livsmedelsförsörjning globalt. Mer än 1.6 miljarder människor är beroende av skog för sin försörjning. För särskilt utsatta människor är skogen en slags livförsäkring från vilken man samlar mat, medicin och ved. Dessa hushållssysslor utförs ofta av kvinnor och könsroller spelar en viktig roll i att reglera tillgången till skogens resurser. I Sverige ägs 38 procent av den privata skogen av kvinnor, medan de globalt sett är helt underrepresenterade i styrande positioner och ägarskap. I Sveriges Nationella Skogsprogram föreslås att skogen prioriteras för dess roll för den globala hållbara samhällsutvecklingen, och som en profilfråga i svensk utrikespolitik. Kan Sveriges arbete för ett hållbart brukande av skogslandskapet, tillsammans med målen om jämställdhet och kvinnors självbestämmanderätt stödja en mer hållbar utveckling i världen?",
  "id": "48826"
}