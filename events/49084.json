{
  "title": "Samhällets insatser till barn i utsatthet – brister som får livsavgörande konsekvenser",
  "arranger": "Maskrosbarn, IOGT-NTOs Juniorförbund",
  "times": [
    {
      "start": "2017-07-06T13:00:00.000Z",
      "end": "2017-07-06T14:00:00.000Z"
    }
  ],
  "type": "Seminarium",
  "area": "Barn/ungdom",
  "language": "Svenska",
  "location": "Kilgränd 1",
  "tags": [
    "Anhörig",
    "Barn och ungdomar",
    "Missbruk",
    "Samverkan",
    "Socialtjänst"
  ],
  "description": "Socialtjänsten har länge erbjudit samma insatser till barn i utsatthet. Barnen själva upplever att stödet inte är tillräckligt och att kvalitén brister. Junis rapport visar dessutom att enbart en bråkdel av alla barn nås av kommunernas öppna stödverksamheter. Vi diskuterar vad de unga vill ska hända",
  "extendedDescription": "De insatser som socialtjänsten erbjuder barn som lever i familjer med missbruk eller psykisk ohälsa är inte tillräckliga och de brister ofta i kvalité då de inte är anpassade till målgruppen. Vart femte barn i Sverige lever med riskbruk i familjen. Nyligen visade en undersökning från Junis, besvarad av 75 procent av landets kommuner, att endast 2 615 av barnen i familjer med missbruk nåddes av de öppna stödinsatser som Sveriges kommuner erbjöd förra året. \n\nMaskrosbarn har lång erfarenhet av arbete med stöd till barn och har alltid arbetat med ungas delaktighet. Ungdomar berättar att det finns för få insatser och att stödet inte är anpassat till deras behov. Dessutom tycker många att stödet de fick inte hjälpte och att socialtjänsten sällan lyssnar på dem när insatser planeras. Kom och hör mer om ungas åsikter om vad som skulle behöva förändras. \n\nVad kan vi i samhället bidra med i ett läge där våra barn inte får den hjälp de behöver? ",
  "id": "49084"
}