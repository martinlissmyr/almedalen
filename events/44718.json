{
  "title": "Kan för mycket outsagt mellan barn och föräldrar leda till ohälsa hos barn?",
  "description": "Barn med funktionsnedsättning har rätt att veta om sig själv! Hur ska hen annars kunna få mer makt över sitt liv? Men vad vill barn veta? Och vad har vuxna svårt att prata om? Har professionen något ansvar i sammanhanget? Vuxnas tilltro till barnets kompetens behöver öka. ",
  "extendedDescription": "Barn med funktionsnedsättning är betydligt mer utsatta för våld i nära relationer än andra barn. Ohälsa är högre hos föräldrar till barn med funktionsnedsättning bl.a. på grund av att vara spindeln i ett komplicerat nät bestående av samhällsstödet. Professionen behöver fråga mer om hur familjen har det. Föräldern behöver stöd i att prata med barnet om funktionsnedsättningen. Barnet vill veta ”vad det är jag har” och bli mött som en kompetent person.\nPå seminariet presenteras webbplatsen Opratat, ett verktyg för bekräftelse och nya insikter bland annat i form av animerade filmer. Att se och höra hur andra tänker gör det lättare att prata. Och lättare för professionen att våga fråga mer. Barn och ungdomar arbetar som experter i projektet. Några samtalar under seminariet med andras föräldrar om svårpratade saker och om att göra det opratade pratbart. Deltagare på seminariet får också höra hur det är att vara expert, medforskare, i projekt som handlar om barn. \n",
  "id": "44718"
}