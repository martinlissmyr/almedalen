{
  "title": "Behovet av infrastruktur över gränsen",
  "arranger": "Region Värmland",
  "times": [
    {
      "start": "2017-07-03T12:20:00.000Z",
      "end": "2017-07-03T13:15:00.000Z"
    }
  ],
  "type": "Samtal",
  "area": "Infrastruktur",
  "language": "Svenska",
  "location": "Hamnplan, H228",
  "tags": [
    "Gränshinder",
    "Infrastruktur",
    "Järnväg",
    "Norge",
    "Transport"
  ],
  "description": "Vilken roll har möjligheterna till resande och transporter i arbetet med att utveckla relationerna mellan Sverige och Norge? Vad händer om utvecklingen står still? Politiker och tjänstemän från Norge och Sverige diskuterar vikten av en utvecklad infrastruktur över nationsgränsen. ",
  "extendedDescription": "Ser vi till de ekonomiska relationerna är Norge Sveriges viktigaste grannland och det är relationer som har stärkts under det senaste decenniet. Tiotusentals svenskar får hela eller delar av sin inkomst från arbete i Norge samtidigt som flera norska branscher är beroende av den svenska arbetskraften. Norrmän åker över gränsen och handlar varor för miljarder och de är en av de viktigaste turistgrupperna i Sverige. Redan innan export och import läggs in i kalkylen handlar de ekonomiska relationerna mellan Norge och Sverige om enorma summor. Siffrorna är av sådana storleksordningar att de påverkar den svenska ekonomin på ett påtagligt vis. \n \nUnder seminariet diskuterar en panel hur olika regioner och verksamheter ser på infrastrukturen över gränsen i dag, vilka möjligheter som kan skapas med en utvecklad infrastruktur och vilka risker som finns om inget händer. Vi lyfter dagens behov och tittar mot vad en utvecklad infrastruktur kan betyda för våra länder. ",
  "id": "47701"
}